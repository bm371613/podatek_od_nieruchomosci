**Dane adresata**

GMINA MIASTO SZCZECIN

**Wniosek o udostępnienie informacji nt. podatku od nieruchomości**

Na podstawie art. 2 ust. 1 i art. 10 ust. 1 ustawy z dnia 6 września 2001 r. o dostępie do informacji publicznej (Dz. U. z 2016 r. poz. 1764 z późn. zm.), zwracam się z prośbą o udostępnienie informacji w zakresie:

struktura płatników podatku od nieruchomości za lokale mieszkalne na terenie miasta Szczecin, w kolejnych latach od 2015 do 2024, w podziale na następujące kategorie:

1\. Osoby fizyczne \- informacje o liczbie podatników posiadających:

\- 1 mieszkanie (liczba płatników i łączna liczba lokali mieszkalnych)

\- 2 mieszkania (liczba płatników i łączna liczba lokali mieszkalnych)

\- 3 mieszkania (liczba płatników i łączna liczba lokali mieszkalnych)

\- 4 mieszkania (liczba płatników i łączna liczba lokali mieszkalnych)

\- 5 mieszkań (liczba płatników i łączna liczba lokali mieszkalnych)

\- 6-10 mieszkań (liczba płatników i łączna liczba lokali mieszkalnych)

\- 11-20 mieszkań (liczba płatników i łączna liczba lokali mieszkalnych)

\- powyżej 20 mieszkań (liczba płatników i łączna liczba lokali mieszkalnych)

2\. Instytucje państwowe i samorządowe \- w podziale na:

\- jednostki samorządu terytorialnego (gmina, powiat, województwo)

\- Skarb Państwa

\- spółki komunalne

\- inne jednostki sektora finansów publicznych

Dla każdej z powyższych kategorii proszę o podanie liczby podmiotów oraz łącznej liczby lokali mieszkalnych będących w ich posiadaniu.

3\. Inne osoby prawne \- w podziale na:

\- spółki prawa handlowego

\- spółdzielnie mieszkaniowe

\- towarzystwa budownictwa społecznego

\- fundacje i stowarzyszenia

\- wspólnoty mieszkaniowe

\- inne podmioty

Dla każdej z powyższych kategorii proszę o podanie liczby podmiotów oraz łącznej liczby lokali mieszkalnych będących w ich posiadaniu.

Proszę o przedstawienie danych dla każdego roku od 2015 do 2024, w formie zestawień tabelarycznych.

Forma udostępnienia informacji:

Proszę o przesłanie informacji w formie elektronicznej w formacie plików Excel (.xlsx) lub CSV.

W przypadku, gdy żądane informacje nie mogą być udostępnione w powyższej formie ze względu na sposób ich przechowywania lub organizacji, proszę o udostępnienie ich w formie możliwie najbliższej wnioskowanej.

Wyjaśnienie celu:

Wnioskowane dane mają posłużyć do analizy struktury własności mieszkań w mieście Szczecin oraz zmian zachodzących w tej strukturze na przestrzeni ostatnich lat. Analiza będzie miała charakter naukowy i edukacyjny.

# Odpowiedź

Odpowiadając na wniosek z dnia 23.04.2025 r. o udostępnienie informacji publicznej na  
podstawie art. 4 ust. 3 ustawy z dnia 6 września 2001 r. o dostępie do informacji publicznej  
informuję, że Prezydent Miasta Szczecin będący organem podatkowym jednostki samorządu  
terytorialnego w stosunku do podatków ustalanych i pobieranych przez Gminę Miasto  
Szczecin nie posiada informacji będących przedmiotem wniosku. Przepisy prawa nie  
nakładają na organ podatkowy obowiązku gromadzenia ani wyodrębniania danych  
dotyczących rodzaju nieruchomości (np. budynek mieszkalny, budynek niemieszkalny, lokal  
mieszkalny, lokal niemieszkalny) ani liczby lokali mieszkalnych będących w posiadaniu  
podatnika.  
Podatnicy podatku od nieruchomości – zarówno osoby fizyczne, jak i osoby prawne, jednostki  
organizacyjne nieposiadające osobowości prawnej oraz spółki nieposiadające osobowości  
prawnej – wykazują w składanych formularzach łączną powierzchnię użytkową budynków  
mieszkalnych lub ich części, w tym również wyodrębnionych lokali mieszkalnych. Zarówno  
formularz informacji IN-1, jak i deklaracja DN-1 oraz ich załączniki nie przewidują obowiązku  
wskazywania rodzaju nieruchomości ani liczby lokali mieszkalnych.  
W związku z powyższym, do opodatkowania mogą być zgłaszane różnego rodzaju  
nieruchomości (np. domy jednorodzinne, wyodrębnione lokale mieszkalne, budynki  
wielorodzinne z niewyodrębnionymi lokalami itp.), o ile spełniają kryteria przedmiotów  
opodatkowania w rozumieniu przepisów ustawy o podatkach i opłatach lokalnych.