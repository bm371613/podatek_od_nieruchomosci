**Dane adresata**

GMINA MIASTO SZCZECIN

**Wniosek o udostępnienie informacji nt. podatku od nieruchomości**

Na podstawie art. 2 ust. 1 i art. 10 ust. 1 ustawy z dnia 6 września 2001 r. o dostępie do informacji publicznej (Dz. U. z 2016 r. poz. 1764 z późn. zm.), zwracam się z prośbą o udostępnienie informacji w zakresie:

struktura płatników podatku od nieruchomości za budynki mieszkalne lub ich części na terenie miasta Szczecin, w kolejnych latach od 2015 do 2024, w podziale na następujące kategorie:

1\. Osoby fizyczne

* Liczba podatników podatku od nieruchomości będących osobami fizycznymi, którzy zgłosili do opodatkowania budynki mieszkalne lub ich części, w podziale według łącznej powierzchni użytkowej budynków mieszkalnych lub ich części wykazywanej przez jednego podatnika:  
  * poniżej 50 m² (liczba podatników i łączna powierzchnia użytkowa)  
  * 50-100 m² (liczba podatników i łączna powierzchnia użytkowa)  
  * 100-200 m² (liczba podatników i łączna powierzchnia użytkowa)  
  * 200-500 m² (liczba podatników i łączna powierzchnia użytkowa)  
  * 500-2000 m² (liczba podatników i łączna powierzchnia użytkowa)  
  * powyżej 2000 m² (liczba podatników i łączna powierzchnia użytkowa)  
* Łączna liczba podatników podatku od nieruchomości będących osobami fizycznymi, którzy zgłosili do opodatkowania budynki mieszkalne lub ich części  
* Łączna powierzchnia użytkowa budynków mieszkalnych lub ich części zgłoszonych do opodatkowania przez osoby fizyczne

2\. Podatnicy inni niż osoby fizyczne

* Łączna liczba podatników podatku od nieruchomości niebędących osobami fizycznymi, którzy zgłosili do opodatkowania budynki mieszkalne lub ich części  
* Łączna powierzchnia użytkowa budynków mieszkalnych lub ich części zgłoszonych do opodatkowania przez podatników innych niż osoby fizyczne

Proszę o przedstawienie danych dla każdego roku od 2015 do 2024, w formie zestawień tabelarycznych.

Forma udostępnienia informacji:

Proszę o przesłanie informacji w formie elektronicznej w formacie plików Excel (.xlsx) lub CSV.

W przypadku, gdy żądane informacje nie mogą być udostępnione w powyższej formie ze względu na sposób ich przechowywania lub organizacji, proszę o udostępnienie ich w formie możliwie najbliższej wnioskowanej.

Wyjaśnienie celu:

Wnioskowane dane mają posłużyć do analizy struktury własności mieszkań w mieście Szczecin oraz zmian zachodzących w tej strukturze na przestrzeni ostatnich lat. Analiza będzie miała charakter naukowy i edukacyjny.

# Odpowiedź

Przekazano [dane](data/Szczecin_2015_2024).